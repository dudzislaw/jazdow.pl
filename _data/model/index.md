---
lang: pl

title: Model międzysektorowego zarządzania przestrzenią miejską - istnieje czy należy go stworzyć?

---
Od kilku miesięcy zespół powołany w ramach Otwartego Jazdowa - Partnerstwa dla Osiedla Jazdów poszukuje zrównoważonego modelu kreowania i współzarządzania przestrzenią miejską. W ramach desk research zgromadziliśmy dane i przeanalizowaliśmy ponad 100 przypadków miejsc lub mechanizmów odpowiadających poszukiwanemu modelowi. Wśród nich znajdują się zarówno sposoby działania Rodzinnych Ogrodów Działkowych, spółdzielni, kooperatyw mieszkaniowych, wybranych miejskich autonomii (Holzmarkt i ExRotaPrint w Berlinie, Darwin Eco-system w Bordeaux) oraz programów publicznych.

Interesują nas zagadnienia związane ze strukturą decyzyjną (wewnątrz badanych jednostek jak i w ich kontaktach z otoczeniem), osadzeniem zasad w dokumentach planistycznych, finansowaniem, projektowaniem i zachowywaniem założeń zrównoważonego rozwoju.

Powstały model jako prototyp mógłby zostać wdrożony na Osiedlu Jazdów w Warszawie. Długofalowym celem jest jednak wypracowanie powszechnych rozwiązań, które pomogą rozwijać przestrzeń miejską w stałej współpracy mieszkańców, ośrodków badawczych, administracji publicznej i podmiotów ekonomii społecznej.

[Energia społeczności dla wspólnej przestrzeni. Program konferencji](/assets/files/Energia_społeczności_dla_wspólnej_przestrzeni._Program_konferencji.pdf)
[Citizen­powered Urban Commons. Program konferencji](/assets/files/Citizen-poweredUrbanCommons.Conferenceprogram.pdf)

## Projekt Civic-managed areas jest prowadzony przez Otwarty Jazdów - Partnerstwo dla Osiedla Jazdów dzięki wsparciu European Cultural Foundation i Biura Obsługi Ruchu Inicjatyw Społecznych
