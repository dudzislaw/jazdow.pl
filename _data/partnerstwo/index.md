---
lang: pl

title: >
         W 2015 r. Otwarty Jazdów zwrócił się do Biura Obsługi Ruchu Inicjatyw Społecznych – BORIS, który prowadzi Warszawski Program Wspierania Partnerstw, aby pomóc wypracować społeczny system zarządzania Osiedlem Jazdów.

#partners:
# ORGANIZATIONS
#-
#    name: Miastodwa
#    type: org
#    image: /assets/images/partners/logos/1.svg
#    href: http://jazdow.pl
#    caption: >
#        Cras justo odio, dapibus ac facilisis in, egestas eget quam. Etiam porta sem malesuada magna mollis euismod. Duis mollis, est non commodo luctus, nisi erat porttitor ligula, eget lacinia odio sem nec elit. Curabitur blandit tempus porttitor.

# PEOPLE
#-
#    name: Adam Małysz
#    type: person
#    image: https://api.adorable.io/avatars/face/eyes2/nose7/mouth5/F85A16/
#    href: http://jazdow.pl
#    caption: >
#      Curabitur blandit tempus porttitor. Praesent commodo cursus magna, vel scelerisque nisl consectetur et. Donec ullamcorper nulla non metus auctor fringilla. Aenean eu leo quam.

---
W 2015 roku odbyło się wiele spotkań i warsztatów (podmiotami wspierającymi był Zamek Ujazdowski oraz BORIS) wypracowujących cele, wartości, strukturę, formy członkowskie, zasady wspólnej pracy. Powstało Porozumienie, które określa ramy działania Partnerstwa. W preambule do Porozumienia m.in. czytamy Jazdów jako ważne miejsce społeczno-kulturalne na mapie Warszawy zależy od wspólnego zaangażowania i dbałości różnych grup, instytucji, organizacji, sąsiadów, mieszkańców Warszawy i wszystkich ludzi zainteresowanych jego rozwojem. Pragniemy, aby nasza partnerska współpraca na rzecz Jazdowa stała się najlepszym przykładem, opartej o dialog, troski o wspólne dobro.

Głównym celem działania Otwartego Jazdowa jest zachowanie Osiedla Jazdów w jego obecnym charakterze oraz dbanie o jego dziedzictwo historyczne, przyrodnicze i społeczne. Partnerstwo zmierza do wypracowania społecznego systemu zarządzania tym miejscem wprowadzając nowe, innowacyjne mechanizmy partycypacyjne współdecydowania i współdziałania wszystkich podmiotów związanych z Osiedlem Jazdów.

Porozumienie określa główne wartości i zasady, proces podejmowania decyzji i planowania działań. Partnerstwo pracuje poprzez 5 grup roboczych (środowisko, edukacja, kultura, ekonomia społeczna, społecznościowe zarządzanie). Grupy wydelegowują swoich reprezentantów do Zespołu Koordynującego. Dodatkowo organizowane są spotkania całego Partnerstwa. Partnerstwo Otwarty Jazdów jest otwarte na wszystkich, którzy chcą się włączyć w działania na rzecz Osiedla Jazdów. Ma dwie formy członkostwa – jako Partnera/Partnerki i jako Sympatyka/Sympatyczki. Partnerstwo jest współkreowane przez podmioty je tworzące, dlatego tak ważne jest wypracowanie zasad wspólnej obecności na Osiedlu, bo jest to dobro wspólne i powinno się uwzględniać wszystkich użytkowników (organizacje, gości, mieszkańców Osiedla, zwierzęta) oraz przyrodę Osiedla. Nie wolno dopuścić, aby Osiedle utraciło swój niepowtarzalny charakter.

Partnerstwo stało się ważnym aktorem i punktem odniesienia dla Dzielnicy Śródmieście. Zaistniało m.in. przy wyborze organizacji do nowych domków fińskich jako ważny głos współdecydujący. Uczestniczy w Radzie Programowej Rotacyjnego Domu Kultury, wypracowuje plany na 2016 rok. Istnieje też zgromadzona szeroka otwarta dokumentacja, która pokazuje, co zostało już zrobione i istotne dla Partnerstwa i Osiedla Jazdów materiały.
